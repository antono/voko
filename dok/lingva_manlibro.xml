<?xml version="1.0" encoding="utf-8"?>
<!DOCTYPE manlibro [
  
  <!ENTITY nbsp "&#160;">
  <!ENTITY ndash "&#x2013;">

]>


<manlibro>

<h1>Lingva manlibro pri verkado de Revo-artikoloj</h1>


<h2 id="dokumento">Pro kio tiu ĉi dokumento?</h2>

<p>
Kunredaktanto de Revo, precipe nova helpemulo devas batali ĉe du
frontoj. Unu estas la teknika, konsistanta el la teknika procedo
de redaktado kaj la formulado de sintakse ĝustaj XML-artikoloj.
Armojn por batalado ĉe tiu fronto enhavas la diversaj dosieroj 
troveblaj en la <a href="redinfo.html">Informoj por redaktantoj</a> 
pri Revo-Servo, diskutlisto ktp. kaj la 
<a href="manlibro.html">teknika manlibro</a> pri la Reva DTD.
</p><p>
La alia fronto estas la lingva: Kiel formuli trafe artikolon pri
nova vorto? Kiel taŭge reverki modernigendan artikolon ktp.?
Tiu ĉi dokumento do helpu pri la lingva flanko. La redaktantoj
praktike laborante ĉe la vortaro kaj diskutante en la dissendlisto
iom post iom kolektis spertojn kaj konsilojn kiel trakti konkretan problemon
kaj tie ĉi volas pludoni tiujn spertojn al ĉiu interesito kaj
helposerĉanto. Ĉiuj informoj tie ĉi donitaj estas precipe rekomendoj,
kiujn vi en okazo de forta motivo povus forlasi. Sed estus
bone, se vi provus retrovi la diskutojn pri la temo en la
arĥivo de la dissendlisto kaj pezus la tiamajn argumentoj antaŭ
propra decido.
</p>


<h2 id="revo">Kio estas Revo?</h2>

<p>
Reta Vortaro estas <em>esperanta vortaro</em>, do verko, kiu registras 
la <em>uzatajn</em> vortojn de la lingvo Esperanto kun ties signifoj. 
Ĉe Revo ne temas pri pure traduka aŭ difina
vortaro, sed pri <em>difina vortaro kun tradukoj</em>, t.e la vortoj 
estas difinitaj per mallonga frazo en Esperanto, sed ankaŭ aperas
ekvivalentaj vortoj de aliaj lingvoj. Revo krome donas ekzemplojn de
uzo, fontojn de la vortoj kaj tezaŭrajn informojn, t.e. rilatoj inter
la vortoj.
</p>


<h2 id="nerevo">Kio ne estas Revo?</h2>

<p>
Revo ne estas <em>leksikono</em>, kiu donas ampleksajn sciaĵojn pri iuj vortoj.
Sekve la artikolo pri <em>Esperanto</em> donas la signifon de
la <em>vorto</em> Esperanto, sed ne la signifon de la <em>lingvo</em>
Esperanto. 
</p><p>
Nek Revo estas <em>terminaro</em>, kiu sistemigas la nociojn 
de unu teknika aŭ scienca fako. Do Revo-redaktantoj ne rajtas
inventi novajn terminojn por sistemigi la vortojn de iu fako, sed
devas laŭeble zorge esplori la faktan uzon de la registritaj vortoj.
Kompreneble ili rajtas doni rekomendojn pri la preferindeco de iu vorto
al alia, sed tio estu nur rekomendoj, precipe ili informu la uzanton
pri la stato de la <em>estanta</em> lingvo, sed ne pri ideala, do 
ne reala, <em>estonta</em> lingvo.
</p>



<h2 id="difino">Kiel difini signifon de iu vorto?</h2>

<p>
La klasika difino donas supernocion de iu vorto kun ecoj, kiuj
karakterizas la difinendan vorton distinge de la aliaj vortoj kun
sama supernocio. (Aliaj formoj de difino estas ekz. referenco al 
samsignifa vorto aŭ nomado de ĉiuj individuoj, kiujn ampleksas la
nocio, ekz. <em>kontinentoj estas la grandaj terpecoj Eŭrazio,
Nordameriko, Sudameriko, Afriko, Aŭstralio kaj Antarktido.</em>)
</p><p>
La difinoj sekvas la regulon de
sufiĉo kaj neceso. T.e. ili enhavas tiom da klarigo, ke oni povu kompreni
la sencon de la vorto kaj ne povu konfuzi ĝin kun alia vorto, sed ne
aperu aldonaj enciklopediaj informoj. Iom simpligite sufiĉas diri, ke
<em>arbo estas planto havanta lignan trunkon</em> por ekscii, ke
temas pri aparta plantoformo kaj por ne konfuzi <em>arbon</em> kun
<em>herbo</em>, sed ne necesas indiki, ke arbo havas foliojn, ĉar
tio estas eco de plantoj ĝenerale, nek, ke ekzistas proksimume 
X miliardoj da arboj sur la tero, ĉar tio rapide ŝanĝiĝas kaj malvalidigus
la difinon kaj tute ne estas necesa informo por kompreni la signifon
de la vorto <em>arbo</em>. En leksikono, kiu klarigas la signifon
de la <em>arboj</em> por la naturo kaj homoj, tio certe estus interesa
informo.
</p>



<h2 id="modeloj">Kelkaj modelaj artikoloj</h2>

<table>
  <tr> 
    <th>temo</th>
    <th>vidu ekzemplojn</th>
    <th>...kaj fakojn</th>
  </tr>
  <tr> 
    <td>personoj</td>
    <td><a href="../art/pasteuxr.html">Pasteŭro</a>, 
      <a href="../art/ejnsxtejn.html">Ejnŝtejno</a></td>
    <td>personoj</td>
  </tr>
  <tr> 
    <td height="23">personaj nomoj</td>
    <td height="23"><a href="../art/sergi.html">Sergio</a></td>
    <td height="23">nomoj</td>
  </tr>
  <tr> 
    <td>adjektivoj formitaj de persononomoj</td>
    <td><a href="../art/borel.html">borela</a>, 
    <a href="../art/kartez.html">kartezia</a></td>
    <td>&nbsp;</td>
  </tr>
  <tr> 
    <td>institucioj</td>
    <td><a href="../art/mon.html">Internacia Mona Fonduso</a></td>
    <td>politiko sociologio administrado</td>
  </tr>
  <tr> 
    <td>urboj</td>
    <td><a href="../art/moskv.html">Moskvo</a></td>
    <td>geografio</td>
  </tr>
  <tr> 
    <td>landoj kaj regionoj</td>
    <td> <a href="../art/belgi.html">Belgio</a>, <a href="../art/belg.html">Belgujo</a></td>
    <td>geografio</td>
  </tr>
  <tr> 
    <td>montoj, riveroj k.s.</td>
    <td><a href="../art/euxfrat.html">Eŭfrato</a> 
    </td>
    <td>geografio</td>
  </tr>
  <tr> 
    <td>popoloj</td>
    <td><a href="../art/german1.html">germano</a></td>
    <td>geografio</td>
  </tr>
  <tr> 
    <td>monunuoj</td>
    <td><a href="../art/dolar.html">dolaro</a>, <a href="../art/cend.html">cendo</a></td>
    <td>&nbsp;</td>
  </tr>
  <tr> 
    <td>mezurunuoj</td>
    <td><a href="../art/amper.html">ampero</a>, <a href="../art/busxel.html">buŝelo</a>, 
      <a href="../art/litr.html">litro</a>, <a href="../art/metr.html">metro</a></td>
    <td>&nbsp;</td>
  </tr>
  <tr> 
    <td>fizikaj grandoj</td>
    <td><a href="../art/akcel.html">akcelo</a>, <a href="../art/long.html">longo</a></td>
    <td>&nbsp;</td>
  </tr>
  <tr> 
    <td>sciencoj</td>
    <td><a href="../art/geogra1.html">geografio</a>, 
      <a href="../art/fizik.html">fiziko</a></td>
    <td>sciencoj</td>
  </tr>
  <tr> 
    <td>lingvoj</td>
    <td><a href="../art/oguz.html">oguza lingvo</a>, 
      <a href="../art/pali.html">Palio</a></td>
    <td>lingvistiko, filologio</td>
  </tr>
  <tr> 
    <td>monumentoj</td>
    <td><a href="../art/kapito.html">Kapitolo</a></td>
    <td>&nbsp;</td>
  </tr>
  <tr> 
    <td>eventoj</td>
    <td><a href="../art/reform.html">Reformacio</a></td>
    <td>historio</td>
  </tr>
  <tr> 
    <td>astroj</td>
    <td><a href="../art/lun.html">luno</a></td>
    <td>astronomio</td>
  </tr>
  <tr> 
    <td>nomoj de fizikaj aŭ ĥemiaj substancoj</td>
    <td><a href="../art/arsen.html">arseno</a></td>
    <td>fiziko, kemio biokemio</td>
  </tr>
  <tr>
    <td>nomoj de vegetaĵoj aŭ bestoj</td>
    <td><a href="../art/krizan.html">krizantemo</a></td>
    <td>botaniko, zoologio</td>
  </tr>
</table>


<h2 id="derivajhoj">Kiujn derivaĵojn difini?</h2>

<p>Difinindaj estas derivaĵoj, se ili havas apartan sencon. Ekzemple se <em>enŝuti</em> 
  signifas nur &quot;ŝuti en ion&quot; ĝi ne urĝe bezonas apartan difinon, 
  la difinoj de <em>ŝuti</em> kaj de <em>en</em> 
  sufiĉas. Sed se <em>alŝuti</em> havas apartan sencon en komputiko, 
  difinu ĝin.</p>
<p>Duarange ankaŭ kunmetoj uzataj en la praktiko utilas. Aparte ĉar al ili almetiĝos 
  tradukoj. Ekzemple <em>poŝtelefono</em> necesas, se ĝi estu 
  trovebla per la divers-lingvaj indeksoj: germane sub <em>Handy</em>, 
  pole sub <em>komórka</em>, nederlande sub <em>mobieltje</em>...</p>


<h2 id="kiukapvorto">Sub kiu kapvorto registri vorton?</h2>

<p>Ofte pri kapvorto hezito ne estas. Ekzemple se vi artikolos pri la danco 
  <em>bosanovo</em>, la kapvorto estu <em>bosanovo</em>. 
  Kelkaj situacioj tamen malpli simplas.</p>

<h3>Vortoj kun pluraj formoj</h3>

<p>Kelkaj vortoj ekzistas plurforme, ekzemple <em>ĥemio</em> 
  kaj <em>kemio</em>, aŭ <em>poluo</em> kaj <em>polucio</em>. 
  Ŝajnas bone en tia okazo fari du artikolojn. La ĉefa entenu difinon, la malĉefa 
  ne. Ekzemple la malĉefa artikolo pri <em>polucio</em> simple 
  resendu al la ĉefa pri <em>poluo</em> jene:</p>

<code>
  <ref tip="dif" cel="polu.0o">poluo</ref>
</code>
<p>Kaj la ĉefa artikolo pri <em>poluo</em> entenu difinon kaj 
  resendu al <em>polucio</em> jene:</p>
<code>
  <ref tip="sin" cel="poluci.0o">polucio</ref>
</code>
<p>Nur al evitinda malĉefa formo (&lt;uzo tip=&quot;stl&quot;&gt;EVI&lt;/uzo&gt;) 
  prefere ne referencu.</p>
<p>Tamen inter <em>poluo</em> kaj <em>polucio</em> 
  aŭ <em>ĥemio</em> kaj <em>kemio</em> kiu formo 
  estu ĉefa? Pri tio malmultaj reguloj estas.</p>
<ol>
  <li>Formoj kun &quot;ĥ&quot; ĝenerale ĉefas kontraŭ formoj kun &quot;k&quot;: 
    <em>ĥemio</em> ĉefa, <em>kemio</em> resenda 
    al ĝi.</li>
  <li>Land-nomoj kun &quot;uj&quot; ĉefas kontraŭ land-nomoj kun &quot;i&quot;: 
    <em>Belgujo</em> ĉefa, <em>Belgio</em> resenda 
    al ĝi.</li>
</ol>

<h3>Landnomoj</h3>
<p>Land-nomoj konformu kun jena listo: 
<a href="http://groups.yahoo.com/group/revuloj/files/gramatiko/landonomoj.htm"
>http://groups.yahoo.com/group/revuloj/files/gramatiko/landonomoj.htm</a>.</p>
(Atentu, ke vi devas aliĝi per la TTT-formularo al Yahoo-grupoj ĝenerale kaj
membri en la dissendlisto "revuloj" aparte por povi aliri la dokumenton.)

<h3>Kunmetitaj vortoj</h3>
<p>Ofta okazo de hezito. Ĉu ekzemple <em>alŝuti</em> estu en 
  artikolo <em>ŝuti</em> aŭ en artikolo <em>al</em>? 
  la reguloj estas jenaj:</p>

<ol>
  <li>Se la kunmeto konsistas el radiko kaj oficiala afikso, difinu ĝin sub la
    radiko, ekzemple <em>alŝuti</em> sub <em>ŝuti</em>.</li>
  <li>Se la kunmeto konsistas el radiko kaj neoficiala afikso, ne konsideru ĝin
    kunmeto, difinu ĝin aparte, ekzemple <em>gimnastiko</em>
    en propra artikolo aparte de <em>gimnasto</em>.</li>
  <li>Se la kunmeto entenas plurajn radikojn, difinu ĝin sub la plej karakteriza
    radiko, ĝenerale pli dekstra, ekzemple <em>majskarabo</em>
    sub <em>skarabo</em> (ĝi ja estas ia skarabo, ne ia majo).</li>
</ol>
<p>Restas tamen malklaraj situacioj. Ekzemple ĉu <em>seroterapio</em> 
  estu konsiderata kunmeto aŭ ne? ĉu <em>poŝtmarko</em> pli 
  koncernas <em>poŝton</em> aŭ <em>markon</em>? 
  Se vi daŭre hezitas, memoru ke vi povas uzi resendon de artikolo al alia. Se 
  vi deziras peti konsilon, konsultu la revulojn!</p>

<h3>Plurvortaĵoj</h3>
<p>Povas okazi ke vi deziros difini plurvortaĵon, ekzemple <em>fiksforma
  poemo</em> aŭ <em>Monda organizaĵo pri komerco</em>. Tio
  licas. <em>Fiksforma poemo</em> aperu kiel derivaĵo de poemo,
  <em>Monda organizaĵo pri komerco</em> kiel derivaĵo de komerco.</p>

<h3>Mallongigoj</h3>
<p>Iuj vortoj havas skriban aŭ prononcan mallongigon, ekzemple <em>s-ro</em> 
  por <em>sinjoro</em> aŭ <em>USSR</em> por <em>Unio 
  de Sovetaj Socialismaj Respublikoj</em>. En tia okazo la plena formo estu 
  la sola kap-vorto. Mallongigon vi povas mencii per xml-marko &lt;mlg&gt;.</p>
<code>
  <kap>Unio de Sovetaj Socialismaj Respublikoj</kap>
    <mlg>USSR</mlg>
</code>


<h2 id="bazformo">Sub kiu baza formo registri novan radikon?</h2>

<p>Vi povus konsulti la gvidilon de Bertilo Wennergren 
ĉe <a href="http://groups.yahoo.com/group/revuloj/files/gramatiko/bazformoj.htm"
>http://groups.yahoo.com/group/revuloj/files/gramatiko/bazformoj.htm</a>.</p>
(Atentu, ke vi devas aliĝi per la TTT-formularo al Yahoo-grupoj ĝenerale kaj
membri en la dissendlisto "revuloj" aparte por povi aliri la dokumenton.)

<h2 id="plurnombro">Ĉu estas permesite registri plurnombran kapvorton?</h2>

<p>Jes, jen du ekzemploj:</p>
<ul>
  <li>la biologiaj klasifikaj nomoj, ĉar tiel ili pli facile difiniĝas: 
     <em>felisedoj</em>
  </li>
  <li>vortoj uzataj nure plurnombre: 
     <em>okulvitroj</em>.
  </li>
</ul>

<h2 id="drvordo">Kiel ordigi la derivaĵojn en la artikolo?</h2>
<p>Unue venas derivaĵoj per nura finaĵo. Ekzemple:</p>
<blockquote>
  <p>premi<br/>
    premi<br/>
    prema<br/>
    preme<br/>
    ... </p>
</blockquote>
<p>Due derivaĵoj per oficialaj sufiksoj. Ekzemple:</p>
<blockquote>
  <p> premado<br/>
    premaĵo<br/>
    premilo<br/>
    ... </p>
</blockquote>
<p>Trie derivaĵoj per oficialaj prefiksoj kaj eventuale sufiksoj. Ekzemple:</p>
<blockquote>
  <p>alpremi<br/>
    ĉirkaŭpremi<br/>
    depremi<br/>
    ... </p>
</blockquote>
<p>Kvare kunmetaĵoj. Ekzemple:</p>
<blockquote>
  <p>korpremo<br/>
    premmaŝino<br/>
    ...</p>
</blockquote>


<h2 id="sncordo">Kiel ordigi sencojn de vorto?</h2>
<p>Helpu vin per jenaj reguloj:</p>
<ol>
  <li>La plej ofte uzata senco unue, ekzemple <em>kruro</em> aperu
    kiel tuta paŝilo unue, kiel membro de genuo ĝis piedo due.</li>
  <li>Se tio ne sufiĉas, la plej vastsignifa senco unue, ekzemple <em>noto</em>
    kiel neformala skribaĵo unue, kiel muzika sono due.</li>
  <li>Se tio ne sufiĉas, la pli praktika, materiala senco unue, la pli figura
    senco due, ekzemple <em>nebulo</em> kiel vaporo unue, kiel
    malklaraĵo due.</li>
  <li>Se tio ne sufiĉas, la etime origina senco unue, ekzemple <em>atlaso</em>
    kiel mita giganto unue, kiel maparo due.</li>
</ol>

<h2 id="ortografio">Ortografio</h2>

<h3>Citiloj</h3>
<ul>
  <li>Ne skribu <em>"ajno"</em>.</li>
  <li>Ne skribu <em>&amp;quot;ajno&amp;quot;</em>.</li>
  <li>Skribu <em>&lt;ctl&gt;ajno&lt;/ctl&gt;</em> kie tio eblas
    (se tio ne rompas la XML-strukturon).</li>
  <li>Skribu <em>&amp;leftquot;ajno&amp;rightquot;</em> aliloke.</li>
</ul>

<h3>Homnomoj</h3>
<ol>
  <li>Por nomoj kun familia kaj persona parto konservu la nacian ordon,
    famili-nomo unue en japana nomo, laste en germana nomo.
    Ekzemple: <em>Tanizaki Junichiro</em> (<em>Tanizaki</em> estas la familia nomo);
    <em>Martin Luther</em> (<em>Luther</em> estas la familia nomo).</li>
  <li>Indiku vivo-daton interkrampe kun mez-longa interstreko, la&#365;kode &amp;ndash;.
    Ekzemple <em>tianomulo (1886&ndash;1965</em>).</li>
  <li>Regnordon indiku per postmetita orda nombro kun artikolo.
    Ekzemple: <em>Ludoviko la 14a</em>.</li>
</ol>

<h3>Datoj</h3>
<ol>
  <li>Skribu per e&#365;ropaj ciferoj.
    Ekzemple: <em>5a jc</em>.</li>
  <li>Minusigu daton per a.K. (anta&#365; Kristo).
    Ekzemple: <em>5a jc a.K.</em>.</li>
</ol>

<h3>Nombroj kaj mezurindikoj</h3>
<ol>
  <li>Uzu e&#365;ropajn, ne romiajn ciferojn.
    Ekzemple: <em>12</em>.</li>
  <li>Uzu komon kiel dekuman signon.
    Ekzemple: <em>3,14</em>.</li>
  <li>Skribu ordan nombron sen streketo.
    Ekzemple: <em>3a kongreso</em>.</li>
  <li>Skribu kunmeton de cifero kaj vorto kun intera streketo.
    Ekzemple: <em>50-jarulo</em>.</li>
  <li>Skribu proksimuman kvanton per literoj.
    Ekzemple: <em>dudeko da homoj</em>.</li>
</ol>

<h3>Mallongigoj</h3>
<p>Konsultu la liston de 
<a href="mallongigoj.html" target="indekso">mallongigoj</a>.
  Atentu la sekvajn regulojn:</p>
<ol>  
  <li>Vi povas uzi mallongigojn de mezur-unuoj el la SI (internacia sistemo).
    Ekzemple: <em>km</em> por <em>kilometro</em>.</li>
  <li>SI-mallongigoj obeas proprajn regulojn:
    ili ne havas punktojn kaj ne havas fleksiojn.
    Ekzemple: <em>10 km longa</em>.</li>
  <li>Aliaj mallongigoj akceptas fleksiojn post streketo.
    Ekzemple: <em>simb.</em>, <em>simb-on</em>.</li>
  <li>Mallongigoj nur konsonantaj ne enhavas punktojn.
    Ekzemple: <em>ktp</em>.
    Mallongigoj kun almena&#365; unu vokalo enhavas punktojn.
    Ekzemple: <em>t.e.</em>.</li>
  <li>Plurvortaj mallongigoj ne enhavas spacojn.
    Ekzemple: <em>i.a.</em> por <em>inter aliaj</em>.</li>
</ol>

<hr/>
<address>$Date$</address>

</manlibro>










