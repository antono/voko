<html>
<head>
<meta http-equiv="Content-Type" content="text/html; charset=UTF-8">
<link title="artikolo-stilo" type="text/css" rel="stylesheet" href="../stl/indeksoj.css">
<title>Manlibro por vindozuloj inter la revuloj</title>
<style type="text/css"><!--
        blockquote { font-family: monospace; }
        table      { border: 1px solid; border-spacing: 1px; }
        th         { background-color: #999999; }
        .noto      { color: #333333; margin-left: 10%; }
  -->
</style>
</head>
<body>
<h1>Manlibro por vindozuloj inter la revuloj</h1>
<p>2003-10-27</p>
<p>
Tiu ĉi dokumento klarigas, kiel redakti por Revo per vindoza
komputilo. Ĉio prezentata funkcias per Vindozo-2000.  
Povas esti, ke aliaj eldonoj de Vindozo donas iom malsimilajn 
kondiĉojn.
</p>
<ul>
  <li><a href="#redaktanto">Fariĝu redaktanto</a></li>
  <li><a href="#programoj">Akiru utilajn programojn</a></li>
  <li><a href="#hejmigu">Hejmigu Revon</a></li>
  <li><a href="#redaktu">Redaktu</a></li>
  <li><a href="#sendu">Sendu viajn redaktaĵojn</a></li>
</ul>
<a name="redaktanto"></a>
<h2>1 - Fariĝu redaktanto</h2>
<p>
Kompreneble vi povas redakti por Revo per nura interreta foliumilo dum
konekto. Tio simplas, sed ne tre efikas.  Ĉi tie ni vidos, kiel vi 
povas labori elŝutante la enhavon de Revo al via komputilo, redaktante 
sen konekto, kaj poste sendante la redaktaĵojn per retpoŝto.
</p>
<p>
Por kontribui al Revo per iu ajn procedo, vi devas unue registriĝi 
kiel redaktanto.  Pri tio legu en la retejo de Revo sub 
<a href="redinfo.html">ktp.-&gt;redaktado-&gt;fariĝi redaktanto</a>.
</p>
<p>
Kiam via retpoŝta nomo estos registrita, vi povos sendi redaktaĵojn.
</p>
<a name="programoj"></a>
<h2>2 - Akiru utilajn programojn</h2>
<p>
Pluraj senpagaj programoj helpos en la redaktado, nome:
</p>
<ul>
  <li>maldensigilo &#8211; kiel ekzemplon ni uzos ĉi-sube Vinzipon (<em>Winzip</em>)</li>
  <li>redaktilo &#8211; kiel ekzemplon ni uzos Uniredon (<em>Unired</em>)</li>
  <li>komand-stila retpoŝtilo - kiel ekzemplon ni uzos Blaton (<em>blat</em>).</li>
</ul>
<p>
Nur la maldensigilo nepre necesas.  La ceterajn programojn povas
anstataŭi ordinaraj vindozaĵoj: ankaŭ <em>Notepad</em> 
estas redaktilo, kaj ankaŭ via kutima retpoŝta programo
sendos la redaktaĵojn. Tamen la ĉi tie proponataj programoj 
tre faciligos vian laboron.
</p>
<p class="noto">
Vinzipo fakte ne estas senpagaĵo, sed propagaĵo.  Tio
signifas, ke vi povas uzi ĝin senpage, sed mesaĝeto
memorigos vin, ke estus lojale pagi al la venda kompanio.  
Ĝi estas baze anglalingva, kaj de ĝi ekzistas nuntempe ankaŭ franca,
germana kaj japana eldonoj.
</p>
La instalo de Vinzipo kaj Uniredo similas al tiu de ajna vindoza
programo.  Ili aŭtomate lokas sin en la program-dosieron.  Blato venas 
kiel densaĵo, kiun vi malfermos per Vinzipo kaj metos en la ĝustan
dosierujon.  La agordon de la programoj ni vidos en la respektivaj
sekvaj ĉapitroj.
</p>
<p>
resume:
</p>
<table>
  <tr>
  <th>speco</th>
  <th>nomo</th>
  <th>elŝutejo</th>
  <th>resuma trakto</th>
  </tr>
  <tr>
  <td>maldensigilo</td>
  <td>Winzip</td>
  <td><a href="http://www.winzip.com">http://www.winzip.com</a></td>
  <td>instalu laŭ normala vindoza maniero</td>
  </tr>
  <tr>
  <td>redaktilo</td>
  <td>Unired</td>
  <td><a href="http://www.esperanto.mv.ru/UniRed/UTF8"
  >http://www.esperanto.mv.ru/UniRed/UTF8</a></td>
  <td>prenu la <em>distribuaĵon</em> kaj la esperantan <em>asimilon</em>,
      instalu ilin sinsekve laŭ normala vindoza maniero</td>
  </tr>
  <tr>
  <td>retpoŝtilo</td>
  <td>Blat</td>
  <td><a href="http://www.blat.net">http://www.blat.net</a></td>
  <td>prenu la version <em>lite</em>
      maldensigu la elŝutaĵon kaj ŝovu <code>blat.exe</code> al
      <code>c:\winnt\system32</code>
  </td>
  </tr>
</table>

<a name="hejmigu"></a>
<h2>3 - Hejmigu revon</h2>

<h3>Elŝuto</h3>

<p>
Por labori sur via propra durdisko, vi devas unue ŝuti al ĝi la
enhavon de Revo.  Tuj post la elŝuto vi bezonos Vinzipon aŭ alian
maldensigilon.  Do prefere unue akiru kaj instalu tiun programon.
Vinzipo bezonas neniun specialan agordon.
</p>
<p>
Per via foliumilo vizitu en la retejo de Revo la paĝon 
<a href="../tgz/index.html">ktp.-&gt;gravaj paĝoj-&gt;elŝuti</a>.  En
tiu paĝo periode liveriĝas la tuta enhavo de Revo, kaj intertempaj
partaj ĝisdatigoj.  Ekzemple en la du dosieroj
<code>revoxml_2003-09-14.tgz</code> kaj 
<code>revohtml_2003-09-14.tgz</code> estas tuta Revo
el 2003-09-14.  Kaj en <code>revonov_2003-09-10_2003-09-15.tgz</code>
estas ĉiuj modifaĵoj faritaj inter 2003-09-10 kaj 2003-09-15.
</p>
<p>
Kiam sur la elŝuta paĝo vi alklakas iun el tiuj nomoj, eventuale via
foliumilo demandas ĉu vi volas startigi la dosieron aŭ ĉu vi volas
konservi ĝin surdiske.  Respondu ke vi volas ĝin surdiskigi kaj elektu
lokon por tio, ekzemple <code>c:\temp</code> aŭ alian ekzistan dosierujon.
</p>
<p>
<h3>Elpreno</h3>
<p>
Klakklaku ĉiun el la elŝutitaj dosieroj.  Ĉiufoje Vinzipo demandos, ĉu
ĝi maldensigu ĝin en provizora dosierujo kaj malfermu.  Respondu jes.
Post sekundoj aperas vinzipa fenestro kun listo de la liveraĵoj.
Alklaku la vinjeton <em>elprenu</em> (angle: <em>extract</em>) aŭ la menueron
<em>komandoj-&gt;elprenu</em>.  Aperas dua fenestro nomata <em>elprenu</em> kun
diversaj indikoj.  Modifu nur la unuan indikon, kiu signas la lokon
por meti la revajn dosierojn.  Ekzemple vi povas entajpi <code>c:\revo</code>
(se ĝi ne ekzistas jam, ĝi kreiĝos).  Alklaku la dekstran butonon
<em>elprenu</em>.  Dum momento Vinzipo elpakas la dosierojn de Revo.
</p>
<p>
La dosierujoj kaj dosieroj de Revo nun estas sur via durdisko, en
<code>c:\revo</code>.  Vi povas ilin esplori.
</p>
<a name="redaktu"></a>
<h2>4 - Redaktu</h2>
<p>
La foliumile konsulteblaj artikoloj de Revo troviĝas en
<code>c:\revo\html</code>.  Ili utilos al vi nur por vidi la
artikolojn sen konekto al interreto.  La originalaj artikoloj de Revo,
kiujn vi priverkos, troviĝas en <code>c:\revo\xml</code>.  Ili prezentiĝas kiel
tekstaj dosieroj kun sufikso <code>.xml</code>.  Ilin vi povas malfermi per
ordinara redaktilo (se vi klakklakas ilin, ili malfermiĝos tre
verŝajne en via kutima foliumilo, do vi prefere lanĉu redaktilon,
ekzemple Notepadon, kaj en ĝi malfermu iun el la xml-dosieroj).  Vi
konstatos, ke la artikoloj entenas multajn markojn (ekzemple
&lt;rad&gt;...) kaj specialajn kodojn por iuj literoj (ekzemple
&amp;ccirc; anstataŭ ĉ).  Tio necesas por Revo, sed neoportunas por
vi. Uniredo helpos pri tio.

</p>
<h3>Instalo kaj lingva agordo</h3>
<p>
De Uniredo instalu sinsekve la distribuaĵon kaj la esperantan
asimilon.  Sur la labortablo klakklaku la vinjeton de Uniredo por ĝin
startigi.  En la menuoj de Uniredo elektu
<em>Options-&gt;Language-&gt;Esperanto</em>.  Post tio ĉiuj eroj de
Uniredo aperos en Esperanto.
</p>
<h3>Signara agordo</h3>
<p>
En la menuoj de Uniredo elektu <em>opcioj-&gt;dosieraj
agordoj-&gt;xml/xsl-&gt;signaroj</em>.  Ŝanĝu la valoron de 
<em>defaŭlta surogato</em> per <em>XML-Revo</em>.  Eliru el la
programo kaj relanĉu ĝin.
</p>
<p>
Por provi, ĉu ĉio estas en ordo, vi kreu ie en via sistemo novan
tekstan dosieron kun finaĵo <code>.xml</code>, ekzemple
<code>efemer.xml</code>.  
Malfermu ĝin per Uniredo.  Entajpu ekzemple: <code>&lt;ajn&gt;
ehxosxangxo... &lt;/ajn&gt;</code>.  Normale, la teksto aperas kun
kromsignaj literoj anstataŭ la <em>x</em>-grupoj, do: <code>&lt;ajn&gt;
eĥoŝanĝo... &lt;/ajn&gt;</code>.  Konservu la dosieron.  Nun lanĉu
ordinaran redaktilon, ekzemple Notepadon, kaj malfermu per ĝi
<code>efemer.xml</code>.  Normale vi vidas nun la supersignajn
literojn jene: <code>&lt;ajn&gt;
e&hcirc;o&scirc;an&gcirc;o... &lt;/ajn&gt;</code>.  Tiuj estas la kodoj
atenditaj de Revo.
</p>
<p>
Se ĉio konformas al la ĵusa klarigo, la afero glatas: vi tajpas
supersignajn literojn per klavo <code>x</code>, ili aperas en Uniredo kun
supersignoj, kaj ili konserviĝas laŭ la revaj konvencioj.  (se iam vi
bezonos efektive la literserion <code>sx</code>, tajpu <code>s</code>
kaj dufoje <code>x</code>.)
</p>
<p>
Samo validas por la eventualaj kromsignaj literoj de via lingvo, kiujn
vi bezonos por traduki.  Tajpu ilin normale per via klavaro, kaj
kontrolu, ke ili aperas en alia redaktilo laŭ la konvencioj de
<a href="../dtd/vokosgn.dtd">c:\revo\dtd\vokosgn.dtd</a>.  Ekzemple
<code>&#224;</code> devas aperi kiel <code>&amp;agrave;</code>.
</p>
<div class="noto">
  <p>Uniredo havas plurajn aliajn utilajn funkciojn.</p>
  <ol><li>Ekzemple en menuero <em>opcioj-&gt;subst.ini</em> vi trovos
  ĉapitron [Revo].  En ĝi vi povas aldoni mallongigojn, ekzemple:
  <blockquote class="noto">ekon* = &lt;uzo
  tip="fak"&gt;EKON&lt;/uzo&gt;</blockquote>
  kiam vi tajpos <code>ekon*</code> en redaktata artikolo, ĝin
  anstataŭos la tuta literaĵo malantaŭ la egal-signo.  Por funkciigi
  tion, en <em>opcioj-&gt;dosieraj agordoj-&gt;xml/xsl-&gt;klavaro</em>, sub
  <em>grupoj de anstataŭigoj</em> marku la fakon <em>Revo</em>.</li>
  <li>simile en menuero <em>opcioj-&gt;keys.ini</em> vi trovos ĉapitron
  [XML-Revo].  En ĝi vi povas aldoni stirklavajn komandojn, ekzemple,
  ke kiam vi klavas ALT+CTRL+E, Uniredo enskribas
  &lt;ekz&gt;&lt;/ekz&gt; kaj la kursoro revenas al la loko inter la
  du ekz-markoj...</li>
  </ol>
</div>
<a name="sendu"></a>
<h2>5 - Sendu viajn redaktaĵojn</h2>
<p>
Nun vi povas jam retuŝi artikolon de Revo per tradukoj aŭ aliaj
aldonoj.  Por ilin facile sendi al Revo, prefere konservu ilin en
aparta dosierujo, ekzemple kreu por tio <code>c:\revo\pretas</code>.
</p>
<p>
Vi povus malfermi viajn redaktaĵojn per alia redaktilo ol Uniredo,
kopii la enhavon, ĝin glui en mesaĝon, adresi la mesaĝon al
<code>revo@steloj.de</code>.  Tamen pli bone estus, se programo
aŭtomate kreus por ĉiu artikolo mesaĝon kaj sendus ĝin.  Blato helpos
pri tio.
</p>
<h3>Instalo kaj agordo</h3>
<p>
Se vi ne jam faris, elŝutu la version <em>lite</em> de Blato,
maldensigu la arkivon, kaj ŝovu <code>blat.exe</code> en dosierujon
<code>c:\winnt\system32</code> aŭ <code>c:\windows\system32</code>
depende je via vindoza eldono.
</p>
<p>
En Vindozo, elektu
<em>startigi-&gt;programoj-&gt;helpiloj-&gt;komand-fenestro</em> por
malfermi DOS-stilan fenestron.  En tiu fenestro tajpu:
</p>
  <blockquote><code>blat</code></blockquote>
<p>
Se la respondo estas <code>blat lite vx.x...</code> kaj tiel plu, ĉio
estas en ordo: <em>Blat</em> estas ruligebla.  Se la respondo estas 
<em>blat ne estas konata komando</em>, vi probable ne metis 
<code>blat.exe</code> en la ĝustan lokon por via sistemo.
</p>
<p>
Nun tajpu (ne laŭvorte!):
</p>
  <blockquote><code>blat -install <em>via-smtp-retaliro</em>
  <em>via@retadreso.ie</em></code></blockquote>
<p>
Tio estas nur ekzemplo.  Vi devas reale tajpi en la tria loko vian
veran SMTP-retaliron kaj en la kvara loko vian veran retadreson.  Se
vi ne scias kio estas via SMTP-retaliro, vi tamen povas trovi ĝin en
via kutima mesaĝilo, en la datumoj de via konto.  Kutime ĝi aspektas
kiel <code><em>smtp.viaperanto.vialando</em></code>.  Ekzemple, se vi
loĝas en Francio kaj uzas la interret-peranton 
<em>wanadoo</em>, ĝi estas <code>smtp.wanadoo.fr</cdoe>.
Ankaŭ la akcepta dokumento, kiun via peranto sendis, kutime entenas
tiun informon.
</p>
<p>
La komandon devas sekvi respondo kia 
<code>smtp server set to smtp.wanadoo.fr on port 25 with user vi@wanadoo.fr</code>.
</p>
<h3>Prova sendo</h3>
<p>
Nun Blato estas definitive instalita kaj agordita.  Vi povas provi per
ĝi la sendon de dosieroj al Revo.  En la komand-fenestro ŝangu al la
dosierujo <code>c:\revo\pretas</code> kie estas viaj redaktaĵoj:
</p>
  <blockquote><code>cd c:\revo\pretas</code></blockquote>
<p>
Ni supozu, ke tien vi metis modifitan artikolon
<code>volpertingro.xml</code>.  Konektiĝu al Interreto, se tio ne jam
estas farita.  En la komand-fenestro tajpu:

</p>
  <blockquote><code>blat volpertingro.xml -to revo@steloj.de</code></blockquote>
<p>
(kompreneble por provo vi povas sendi unue al vi mem, metante vian
retadreson anstataŭ <code>revo@steloj.de</code>.)  Se la sendado funkcias, vi vidas
respondon finiĝantan per <code>Sending
c:\revo\revo-02-pretas\volpertingro.xml to revo@steloj.de Login name
is via@retadreso</code>.
</p>
<h3>Aŭtomata sendo</h3>
<p>
Vi ankoraŭ povas ŝpari la penon tajpi tian komandon por ĉiu preta
dosiero sendota al Revo. Simpla BAT-programeto prizorgos tion.
</p>
<p>
Kreu apud <code>c:\revo\pretas</code> alian dosierujon
<code>c:\revo\sendis</code>.  En <code>c:\revo\pretas</code> kreu
novan tekstan dosieron
<code>_blat-sendu.bat</code>, kaj malfermu ĝin per redaktilo, ekzemple per
Notepado aŭ Uniredo.
</p>
<p>
En vian programon metu la sekvan linion (ĝi longas, sed ĝi nepre restu unulinia):
</p>
  <blockquote><code>FOR %%f IN (c:\revo\pretas\*.xml) DO blat %%f -subject %%~nf -to revo@steloj.de -log _blat-sendu.log && move %%f c:\revo\sendis</code></blockquote>
<p>
Koncize klarigite, tiu programo prenos ĉiun xml-dosieron en
<code>c:\revo\pretas</code>, uzos Blaton por sendi ĝin al Revo, notos
la rezulton de la sendo en protokola dosiero <code>_blat-sendu.log</code> kaj se
la sendo sukcesis, movos la senditan dosieron al <code>c:\revo\sendis</code>.
</p>
<p>
Vi povas uzi tiun programon en DOS-stila komand-fenestro, irante al
ĝia dosierujo kaj tajpante ĝian nomon:
</p>
  <blockquote><code>cd c:\revo\pretas<br>_blat-sendu</code></blockquote>
<p>
Dum la unuaj provoj tio lasos al vi sufiĉan tempon por vidi la
respondojn de Blato.  Se ĉio funkcias glate vi poste simple klakklaku
la programon en vindoza fenestro.  Ĝi mem malfermos komand-fenestron,
traktos la XML-dosierojn, kaj poste fermos la fenestron. 
</p>
<p>
&nbsp;
</p>
</body>
</html>


 


