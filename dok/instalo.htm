<html>
<head>
<title>Instalado de la vortaro</title>
<meta http-equiv="Content-Type" content="text/html; charset=UTF-8"> 
<link titel="artikolo-stilo" type="text/css" rel=stylesheet 
href="../stl/artikolo.css">
</head>
<body>

<h1>Instalado de la vortaro</h1>

La vortaro estas alirebla per la dosiero index.html.
Por tio vi povas utiligi iun ajn TTT-legilon, kiel
ekzemple <em>Netscape Navigator</em>, <em>Microsoft Internet
Explorer</em>, <em>Lynx</em> ktp. Tamen, por plej komforte
uzi la vortaron kaj por povi utiligi la serĉfunkcion bonvolu
konsideri la sekvajn alineojn.

<h2>TTT-legilo</h2>

<h3>kadroj</h3>
Por komforta uzado la vortaro uzas dukadran aranĝon. La
maldekstra kadro montras la menuojn kaj indeksojn dum
la dekstra montras la artikolojn de la vortaro kaj
aliajn dokumentojn. Ni do rekomendas al vi la uzadon
de TTT-legilo, kiu subtenas kadrojn. Vi povas legi la
vortaron ankaŭ per alia TTT-legilo, tamen tiam la ofta
ŝanĝo inter indeksoj kaj artikoloj povus esti iom konfuza.

<h3>dokumentstiloj</h3>
Por pli klara strukturo la elementoj de la artikoloj (ekz. difinoj,
ekzemploj, rimarkoj) estas kolorigitaj. Tion vi vidas nur
uzante TTT-legilon, kiu subtenas dokumentstilojn. Ankaŭ 
fonkoloroj kaj skribgrandecoj estas indikitaj per stildifino.
TTT-legiloj, kiuj subtenas stildifinojn estas ekz.
<em>Microsoft Internet Explorer</em> ekde versio 4.0 
kaj <em>Netscape Navigator</em> ekde versio 4.0. Ambaŭ
estas haveblaj senpage en Interreto kaj aliaj medioj
kaj unu el ambaŭ devus esti uzebla sur via mastrumsistemo.
<p>
La versio 3 de <em>Microsoft Internet Explorer</em> ja rudimente
subtenas stilojn, sed donas malagrablan bildon pro misprezento
de la fonkoloro. Se vi tamen volas uzi ĝin, ni rekomendas 
malfunkciigi la stilojn.

<h3>tiparoj kaj Esperantosignoj</h3>
La Esperanto-signoj estas kodigitaj laŭ la internacia
normo <em>ISO Latin 3</em> (= <em>ISO 8859-3</em>).
Por vidi ilin ĝuste sur la ekrano vi devas fari la sekvan:
<ol>
<li>Akiru kaj instalu Esperanto-skribon laŭ la normo <em>Latin 3</em>.
Tiaj skriboj estas akireblaj en Interreto en la
<a href="http://www.esperanto.net/veb/">Virtuala
Esperanto-Biblioteko</a>
sub la punkto <em>Komputadaj fakoj</em>. Prefere legu tie
ankaŭ <em>Frequently Asked Questions 14.</em> Ili enhavas
pli detalajn informojn pri unuopaj sistemoj.
<br>Por <em>Windows</em> rekomendiĝas ekz. la skribo SudEuro.
<em>Macintosh</em>-uzantoj ne uzu la literojn de Everson, ĉar
ilia instalo kaŭzas gravajn problemojn en la sistemo.
<li>Informu vian TTT-legilon, ke ĝi uzu tiun skribon. Bedaŭrinde
la kutimaj TTT-legiloj ne rekte subtenas la normon <em>Latin-3</em>.
Sed ĉe <em>Netscape Navigator</em> oni ekzemple povas anstataŭe
utiligi la kodon "Uzanto-difinita". Ĉe <em>Internet Explorer</em>
oni alordigu la skribon al la kodo <em>Western</em>, alikaze
ne funkcias ĝuste. La skribon oni alordigas al kodo en la
tiucelaj opcioj-dialogoj de la TTT-legiloj. Poste oni povas per
menuo elekti tiun kodon por vidi la paĝojn kun la ĝusta skribo.
</ol>

<h2>Perl kaj TTT-servilo</h2>
Por uzi la serĉfunkcion vi bezonas du aferojn: TTT-servilon, kiu
transdonas serĉordonojn de la TTT-legilo al la serĉprogrametoj
kaj redonas la serĉrezulton al la TTT-legilo kaj la interpretilon <em>Perl</em>
por funkciigi la serĉprogrametojn.

<h3>Pado al voko</h3>

Por ke la serĉfunkcio trovu la vortarojn vi devas difini
mediovariablon por voko. Se via vortaro nomiĝas pev kaj
troviĝas en <kbd>[DL:]/pado/al/voko/pev</kbd> (DL: estas litero
de disklegilo sub Vindozo), vi devas difini
la mediovariablon <kbd>VOKO=[DL:]/pado/al/voko</kbd>.
<p>
Tion vi atingas tiel:
<dl>
<dt>sub Vindozo 95/98
<dd>En AUTOEXEC.BAT aldonu ekz.: SET VOKO=C:\pado\al\voko
<dt>sub Vindozo NT
<dd>en la uzanto- aŭ sistemmedio aldonu ŝlosilon: VOKO kun valoro:
C:\pado\al\voko 
<dt>sub Unikso
<dd>por sh difinu en .profile: VOKO=/pado/al/voko; export VOKO
<br>por csh difinu en .cshrc: setenv VOKO /pado/al/voko
<dt>sub Makintoŝo
<dd>mi ne scias kiel, sed iel oni ankaŭ ĉe la Makintoŝo povas
difini mediovariablon.
</dl>

<h3>instalo kun la TTT-servileto vokosrv.pl</h3>

La kripla TTT-servileto <em>vokosrv.pl</em> sufiĉas por la bezonoj 
de la vortaro. Ĝi troviĝas en la dosierujo <kbd>bin/</kbd>. 
Por funkciigi ĝin vi same bezonas <em>Perl</em>.
<p>
<em>Perl</em> estas tre efika interpretilo, kiu haveblas por ĉiuj kutimaj
mastrumsistemoj kaj ebligas skribi programojn, kiuj funkcias sub
ĉiuj tiuj mastrumsistemoj. Vi bezonas version ekde versio 5. En
Uniksaj sistemoj ĝi plej ofte jam estas instalita. Sub
<em>Windows</em> kaj <em>Macintosh</em> vi verŝajne ankoraŭ
devos instali ĝin. Ĝi estas akirebla senpage en Interreto sub
<a href="http://www.perl.com">http://www.perl.com</a>.
<p>
Post kiam vi sukcese instalis <em>Perl</em> vi (espereble) povas
lanĉi <kbd>bin/vokosrv.pl</kbd>. Poste devus funkcii la serĉo
en la vortaro sen iu kroma farendaĵo.
<p>
Por ke vi estonte ne devos lanĉi du aferojn: Unue la TTT-servileton
vokosrv.pl kaj poste la TTT-legilon kun la indekspaĝo, ni rekomendas
krei malgrandan komanddosiereton, kiu transprenas ambaŭ taskojn.
Ĉar ĝi dependas kaj de la sistemo kaj de la nomo kaj installoko
de la TTT-legilo, vi devas mem krei ĝin sur via malmola disko.
Por tamen faciligi tiun taskon vi trovas en la dosierujo bat/
kelkajn ekzemplojn, el kiuj vi povas kopii konvenan sur la malmolan
diskon kaj modifi ĝin laŭ viaj donitaĵoj.

<h3>instalado kun TTT-servilo</h3>
Se sur via komputilo jam funkcias TTT-servilo vi eble volas
uzi tiun anstataŭ la TTT-servileto vokosrv.pl. Por atingi tion
agu laŭ la instrukcioj en serchcgi.pl.
<p>
<strong>Atentu</strong>, ke via TTT-servilo estas atingebla 
supozeble ankaŭ de
aliaj komputiloj en la loka reto aŭ eĉ en Interreto. Tion eble
malpermesas la licenco de la specifa vortaro uzita de vi. Legu
la licencinformojn kaj eble traktu kun la vendanto de la vortaro
por ricevi apartajn informojn kaj permesojn. Ekzemple por
utiligo de la vortaro en la komputilreto de via organizaĵo
povus konveni speciala retlicenco.


</body>
</html>@
